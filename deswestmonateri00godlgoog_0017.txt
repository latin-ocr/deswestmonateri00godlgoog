¹0 AEder Wcstmonasteriensis.

Quam fama est domuisse iras rabiemque leonum,
Simplicitate potens?q Ter felix, Anglia, tellus
Laeta poetarum partu: tibi ducere fontes
Castalios Natura dedit, viresque bibendo
Musarum occultas tenui cognoscere sensu.

Nec non et decus omne togoe pacisque ministros
Cernere erat ; quisquis facundo detonat ore
Perque vices tollitque animos et temperat idem:
¹ Illum insurgentem spectat spectatque loquentem
Curia, et arguto sentit deflexa magistro.

Pars alia ingenuas artes auxere colendo:

Hic vera referens genitoris imagine vultus
Tradit, et immemores natos vetat esse parentum;
llle, immane ausus, parva non parva tabella
Nubilaque tractusque maris ridentiaque arva
Describit: duxisse alii de marmore vivo
spirantes norunt formas farique paratas.

Atque ego ni cursu jamjam suprema peracto
Decurram spatia et visu tandem ultima signem,
Te canerem, artificis cui vis invicta vaporis

Paruit humanosque volens concessit in usus:

s “ Quam potens.'’ Cf. AEn. x. 707·10, 537·9.

 

